Title: Týdenní poznámky #31: Nový počítač a nový produkt
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (14.12. — 18.12.) a tak [stejně jako minule]({filename}/2020-12-11_tydenni-poznamky-30-boleni-hlavy.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [podporovatele](https://junior.guru/donate/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)


## Nový produkt

Přečetl jsem si všechen nashromážděný feedback na moje nápady znovu a znovu a probral vše s investorkou. Došlo mi, že jde vlastně o dva nezávislé produkty a že bych se teď teoreticky mohl rozhodnout udělat kterýkoliv z nich jako první. Napsal jsem si ke každému z produktů odrážky s tím nejmenším, co je potřeba pro jejich rozjetí v nějaké MVP verzi. Nakonec jsem se na dobrou radu rozhodl podle toho, že jeden produkt byl pro široké masy lidí a příjem z něj je [monthly recurring revenue](https://kinsta.com/blog/recurring-revenue-model/), kdežto druhý byl hodně úzce zacílený a platí se za něj spíš jednorázově. Vybral jsem ten pro masy, s MRR, i když je možná trochu složitější na rozjezd.

Poté jsem vysypal Trello kartičky z Todo sloupce a naházel tam ty odrážky, které vedou k MVP produktu. Následně jsem vymýšlel, jak zajistit, aby produkt chtěl někdo koupit. Je to totiž problém slepice a vejce, je potřeba, aby ho už někdo používal, aby byl užitečný i pro další lidi. Napadlo mě, že nějak chytře vyberu prvních 20-30 lidí s čestným přístupem zdarma, pokusné králíky. Na nich otestuji, jak to celé bude fungovat, a zároveň si pak už budu moci udělat screenshoty pro prodejní stránku nad reálným obsahem, který udělají. Následně jsem přemýšlel dál nad tím, jak by měla vypadat ta prodejní stránka.

Potom jsem se snažil vymyslet nějaký rozumný mix testovacích králíků, aby tam byli junioři, zkušenější lidi, i firmy, apod. Než jsem ale mohl kohokoliv nechat používat produkt, bylo potřeba zajistit, aby se k sobě chovali slušně, tzn. připravit pravidla chování (_Code of Conduct_). [Ptal jsem se na Twitteru](https://twitter.com/honzajavorek/status/1338512096326201346), něco zajímavého tam padlo, plus jsem pak hledal normálně Googlem nějaké české varianty, abych se mohl inspirovat. Přečetl jsem si, co o tom je na opensource.guide:

- [Your Code of Conduct](https://opensource.guide/code-of-conduct/)
- [Building Welcoming Communities](https://opensource.guide/building-community/)

Měl jsem otevřených asi 20 různých, ale nebyl jsem s nimi moc spokojený. Nakonec se mi zalíbil [CoC od Djanga](https://www.djangoproject.com/conduct/). Taky se mi líbilo [tohle](https://www.recurse.com/social-rules), ale to není CoC, spíš "měkká" doporučení, takže to třeba někdy někde použiju jindy. Napsal jsem tedy česká pravidla chování, z 90 % založená na těch od Djanga, a tak jak jsem je měl v Google Dokumentu, tak jsem je rovnou odkázal, ani jsem se neobtěžoval je přepisovat do HTML a dávat na web. Šetřím čas.

Pak už jsem jen polatil v novém produktu nějaké základní rozložení a uvítání lidí a začal jsem tam zvát první oběti mého experimentu. Zatím od všech dobrá odezva, od některých vyloženě nadšení. Nechám se ale překvapit, jaká bude odezva, až za to bude mít někdo platit :D

Teď musím vyřešit obchodní podmínky (poptal jsem u právníků, ale zatím mám jen jednu odpověď ze dvou), jak vyřeším placení, atd. Myslel jsem, že budu muset vytvořit prodejní stránku na tento nový produkt a k tomu ještě přepracovat homepage, ale pak mi došlo, že nemusím. Vytvořím jen tu prodejní stránku, napíšu tam beta, a ani na to nemusím dávat nikde zatím odkaz, homepage zůstane, jak je. Abych to sdílel na sociální sítě, na to mi stačí ta jediná nová stránka, kde bude produkt vysvětlený a půjde za něj zaplatit. Šetřím čas.

Cíl je, abych to byl schopný začít lidem nabízet během ledna a co nejdříve zjistil, jestli je o to zájem a jestli do toho mám dál investovat nějakou energii.


## Další poznámky

- Tento týden mi konečně dorazil nový počítač. Napsal jsem o tom [článek zvlášť]({filename}/2020-12-18_i-bought-apple-silicon.md). Nastavováním počítače jsem se zabýval velkou část úterý a pátku.
- O víkendu jsem se naučil dělat stop motion video. Byla to sranda.
- Účastnil jsem se domlouvání ohledně vzniku materiálů na téma "trochu teoretičtější informatika pro juniory".
- Ve středu jsem měl call s jednou velkou firmou, která mě našla přes mou spolupráci s [Kariérko.cz](https://karierko.cz/). Líbilo se jim celé JG a v podstatě mi nadiktovali, co všechno si chtějí koupit :D Velká radost! V lednu bude faktura. Tož kdyby se takové sales cally děly častěji, to by mi vůbec nevadilo. Ani takový způsob sales, kdy jednám s už přesvědčeným zákazníkem a jen jej ujistím, že můj ceník chápou správně :)
- Ve středu byl call výboru Pyvce. Nic velkého jsme myslím nevyřešili, akorát schválili jeden grant a probrali pár detailů.
- Sehnal jsem účetního, který se nelekne Fakturoidu a který by mi mohl dělat daňové přiznání za rozumnou cenu.
- Byl jsem na pražském online Pyvu.
- Byl jsem na brněnském online Pyvu, měl jsem tam dva lightning talky a kecali jsme tam pak o všem možném dlouho do noci. Super.
- Napsal jsem [tenhle komentář](https://github.com/pyvec/docs.pyvec.org/pull/89#issuecomment-747600730).

## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Sales Girl Drifts Customers in Pickup Truck - Maxmantv](https://getpocket.com/redirect?&url=https%3A%2F%2Fwww.youtube.com%2Fwatch%3Fv%3DzCQ-etiFyho&h=78cfa07d35ab3db4525232189d69a8610ab3184c4c5a8cd5a79d16b2290132ca)<br>Nikdy si nedělejte srandu, že ženy neumí řídit
- [What the US can learn from how African countries handled Covid](https://getpocket.com/redirect?&url=https%3A%2F%2Ft.co%2Fk1cOYXRCl7%3Fssr%3Dtrue&h=99b9502e951266d1548ea8e9935ed27d780ccc4dcaeb15de0029120b9bcd26d7)<br>Srovnání jak zvládají Covid v Africe a jak v USA. Mohu potvrdit, že v únoru už mě na letišti v Namibii kontrolovali, zatímco u nás ani v Německu se ještě nedělo vůbec nic
- [Experience: my face became a meme](https://getpocket.com/redirect?&url=https%3A%2F%2Fwww.theguardian.com%2Flifeandstyle%2F2019%2Fnov%2F08%2Fexperience-hide-the-pain-harold-face-became-meme-turned-it-into-career&h=c4673cdf74b19c70e34f4c2103d362926876e6146a9a0045deee29c2aefbdf6b)<br>Příběh za Hide the Pain Haroldem
- [Weeknotes: datasette.io, an official project website for Datasette](https://getpocket.com/redirect?&url=http%3A%2F%2Fsimonwillison.net%2F2020%2FDec%2F13%2Fdatasette-io%2F%23atom-entries&h=604bbc49a6aa678cc27a5c1598176b6b7fedab2e7d1485a0fe1733dee2668aec)<br>Datasette jako static site generator? Wow!
- [Social rules](https://getpocket.com/redirect?&url=https%3A%2F%2Fwww.recurse.com%2Fsocial-rules&h=aaddbc624bab5cb7046f5856d906a0a8203a887e5e36ae684324584aab3c9212)<br>Tohle je super! Pár měkkých pravidel pro lepší diskuzi mezi lidmi.
- [Facebook Runs Second Full-Page Ad Criticizing Apple, Says Opt-In Tracking Will Make the Internet Worse](https://getpocket.com/redirect?&url=https%3A%2F%2Fwww.macrumors.com%2F2020%2F12%2F17%2Ffacebook-runs-apple-vs-free-internet-ad%2F&h=d10ae9a6693682f6968cdad5e2941c41e8b54befa5eaf9923101dbbd2935aad6)<br>Facebook se kroutí jak může. Reklamy mohou existovat i bez sledování a zacílení uživatelů. Reklama v novinách, tramvaji nebo televizi vás nesleduje a přesto dokáže něco prodat. Internet by bez těch slavných “personalized ads” fungoval normálně dál a krásně, jen by měli markeťáci drobet těžší práci.
- [Vyser sa na vysokú školu](https://getpocket.com/redirect?&url=http%3A%2F%2Fbrm.sk%2F682%2Fvyser-sa-na-vysoku-skolu&h=32323bdb4d4ed46713e54b66cc21454322cd45d5bc51cbaacb0d64dd0efa79ef)<br>Ještě, že jsem to nečetl na VŠ :D Nebo možná škoda, nemusel bych na stejně téma napsat pět článků na svůj blog a hádat se s děkanem…
- [Apple’s anti-tracking plans for iPhone](https://getpocket.com/redirect?&url=https%3A%2F%2Ffoundation.mozilla.org%2Fen%2Fcampaigns%2Fapples-anti-tracking-plans-iphone%2F&h=66bb15bf196187a7996b0a01df25fe4eddad2a00315aa5aad2fadd55c15fd004)<br>Podpořte Apple, aby zabil další kousek sledování uživatelů v on-line světě.
- [Holčičí, klučičí a kočičí](https://getpocket.com/redirect?&url=https%3A%2F%2Fa2larm.cz%2F2018%2F01%2Fholcici-klucici-a-kocici%2F&h=c6d6963f5913d0aede259dc69cb28665a0b4ba92be51483665d4b832162baa97)<br>Kdo máte děti, je toto i vaše zkušenost?

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
