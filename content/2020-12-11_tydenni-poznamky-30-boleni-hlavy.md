Title: Týdenní poznámky #30: Bolení hlavy
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (7.12. — 11.12.) a tak [stejně jako minule]({filename}/2020-12-04_tydenni-poznamky-29-velke-premysleni.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [podporovatele](https://junior.guru/donate/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)


## Detox od kafe

Minulé týdny jsem špatně usínal a přišlo mi, že se to jen zhoršuje. Tak jsem zkusil udělat to nejmenší, co můžu, abych to vyřešil - vysadil jsem kafe a čaj a tento týden se rozhodl udělat takový malý detox. Cílem bylo jen to, abych vyloučil vliv kofeinu na moje spaní. Místo kafe a čaje jsem pil jen [rooibos](https://cs.wikipedia.org/wiki/Rooibos), který jsem se naučil pít v Namibii, a který nemá žádný kofein.

Jenže, ač jsem dřív už kafe a čaj různě vysazoval a bez následků, tentokrát byly následky dost silné. Přesně jak se píše ve všech článcích, první den se nic neděje (ale zase jsem byl i tak poměrně nepoužitelný, protože jsem byl dost nevyspaný). Druhý a třetí den jsem sice vyspaný byl, ale bolela mě dost hlava a nemohl jsem u toho prakticky nic dělat. Posunul jsem i některé meetingy a na nic jsem nikomu neodpovídal. V úterý mě to vyřadilo z provozu úplně a poslalo do silné deprese i psychicky (tma, počasí, pandemie, pořád doma, stres z pivotu JG, atd.), ve středu mě to trápilo ještě půl dne. Než jsem si v úterý přečetl vše o bolení hlavy při vysazení kávy, tak to odpoledne prakticky přešlo a už nemělo moc smysl s tím nic dělat. Ale produktivní jsem ani tak moc nebyl, zbytek týdne jsem skoro strávil jen tím, že jsem doháněl výpadek v komunikaci.

> Pokud se opakované dodávání kofeinu náhle přeruší, dochází ke vzniku abstinenčních příznaků – ty se projevují právě bolestí hlavy, dále pak únavou, problémy s koncentrací, nevolností a dalšími symptomy podobnými migréně.<br>
> -- [Migréna? Řekněte NE kofeinu!](https://www.lecba-bolesti.cz/aktualne/migrena-reknete-ne-kofeinu-152)

Jsem detoxový amatér a tak jsem nevěděl, že si to lidi kdyžtak plánují na víkend, nebo že bolest hlavy zmizí i při minimální dávce kávy. Můj cíl nebylo bojovat s nějakou závislostí na kávě, ale zlepšit spaní, takže jsem si klidně mohl dát každé ráno čtvrtinu kafe jen proto, abych se vyhnul bolení hlavy. No, příště budu vědět.

Každopádně jsem tedy asi tímto dospěl do fáze startupera biohackera, to je teď v Sillicon Valley prý hodně v módě.


## Další poznámky

- Mám nového [podporovatele na GitHub Sponsors](https://github.com/sponsors/honzajavorek/), [Luboše](https://github.com/lubosm)! Díky moc!
- Aktualizoval jsem sekci [Appearances](https://honzajavorek.cz/#appearances) na svém webu.
- O víkendu jsem na blog napsal [článek o Lidé PRO]({filename}/2020-12-05_lide-pro.md). Mám v poslední době krizi s psaním článků (kromě poznámek) a tento jsem se rozhodl napsat asi za hodinu a prostě hned publikovat, dokud byla myšlenka žhavá. Druhý den jsem ho ještě trochu ladil a text upravoval, ale jinak jsem asi s výsledkem celkem spokojen. Ohlasů nebylo moc, což nevadí, protože jsem tomu dal hodinu času. Kdybych se tomu věnoval víc a pak to nikoho nezajímalo, asi by mě to mrzelo 😀 Takhle jsem rád, že jsem konečně zas něco napsal, i když jen takový štěk.
- V pátek jsem napsal doporučení na LinkedIn své bývalé kolegyni [Darii](https://www.linkedin.com/in/dariagru/), která se rozhlíží po nových příležitostech. Byla to radost psát, protože Daria je fakt eso!
- Když už jsem byl u toho, napsal jsem ještě jedno doporučení, ale nejsem si zatím jistý, jak s ním onen člověk naloží a jestli vlastně hledá práci, tak to tady zatím nebudu rozmazávat, třeba příště.
- Byl jsem v kontaktu s různými firmami a lidmi ohledně pivotu JG. Různě jsem si s nimi psal nebo volal.
- Naplánoval jsem statusy na sociální sítě, včetně [handoutu z přednášky]({filename}/2020-12-04_tips-tricks-on-how-to-get-your-first-job-in-tech.md), na který jsem předtím zapomněl a tudíž se postne na sítě až někdy příští týden.
- Během bolení hlavy jsem pročetl [celý tento několikadílný článek o obchodních podmínkách](https://www.businessinfo.cz/navody/obchodni-podminky-ppbi/). Myslím, že to nebylo k ničemu příliš užitečné. Bolení hlavy to taky nezlepšilo.
- Už delší dobu pokukuju po [yablkovi](http://yablko.sk/) a už jsem ho i doporučoval v [newsletteru](https://eepurl.com/gyG8Bb), ale chtěl jsem mu časem udělat i větší promo. To se tento týden hezky spojilo s tím bolením hlavy, protože jsem nemohl nic dělat a tak jsem si pustil [jeho kurz o Tailwindu](https://www.youtube.com/watch?v=5mgrioodze8&feature=youtu.be), abych se dověděl, jak to vlastně funguje. Teď mám lepší představu, jak jeho videa vypadají, můžu ho s klidným srdcem doporučit, a zároveň jsem se naučil něco nového. Sice nevím, jestli to použiju přímo teď na JG, to asi ne, ale třeba v budoucnu jo.
- Myslím, že za chvíli budu videocally už absolvovat jenom v kšiltovce, tak jak to dělají Amíci, když se stydí za ranní háro. Objednal jsem se k holičce, ale termín měla až za sto miliónů let.
- Vytipoval jsem si a přidal lidi na LinkedIn z různých cílovek, které mě zajímají.
- Rozjíždím jednu spolupráci s větší firmou, která mi na stole přistála díky spolupráci s jednou neziskovkou. _Not bad_, uvidím, co z toho bude.
- V rámci svého nového plánu jsem psal do dvou firem, se kterými jsem chtěl do budoucna vymyslet speciální spolupráci. Jedna vůbec neodepsala a z druhé mi přišel mail "jé nazdar, to je prdel", protože tam šéfuje můj bývalý spolužák z gymplu 😀 Jak jsem byl tento týden tak trochu mimo provoz, vůbec jsem si nevšiml, že kopíruju mail vedle jeho jména a hlavně, i kdyby tomu nešéfoval, nedošlo mi, že vlastně vím, že v té firmě dělá.
- [Ptal jsem se na Twitteru](https://twitter.com/honzajavorek/status/1335881823415570434?s=21) po dobrých materiálech o OOP pro začátečníky. Dostal jsem srdíčka a nějaké komentáře, ale materiály žádné. Asi chci něco, co nikdo nemá. Nechcete to někdo vytvořit? 😏
- Hrál jsem si dál se [Sphinxem](https://www.sphinx-doc.org/) a myšlenkou, jak by se do něj dala převést příručka. Po nějakém úvodním pokusu mi ale přišlo, že by to bylo hrozně moc práce. Sice bych mohl pak snadno vygenerovat PDF nebo ePub atd., ale popravdě to po mě vůbec nikdo nechce a musel bych všechno hodně ohýbat, aby to do toho Sphinxu šlo dát. Takže půjdu dál vlastní cestou a asi nechám i ty texty přímo v HTML. Je to prostě nejjednodušší a nejméně omezující v tom, co můžu v tom textu inline mít. Navíc bych musel udělat theme pro Sphinx, nemít úplně pod kontrolou markup v textu, a pak ještě Sphinx nějak zasadit do samotné webovky tak jak ji mám teď… No brr, ne, to zní jako spousta propáleného času.
- Taky mě dost omezuje displej, který kolabuje už po hodině dvou práce s něčím, co vyzařuje cokoliv světlého. Dark mode pomáhá, ale věci jako Google Docs, LinkedIn nebo jakákoliv stránka s bílým pozadím, to jsou prostě zabijáci, kteří mi okamžitě vysvítí pixely a pak už se na tom nedá skoro nic udělat, nevidím ani na písmenka v editoru, natož abych dokázal ladit barvy, to je úplné sci-fi. Objednaný Air s M1 by měl přijít někdy příští týden, už se nemůžu dočkat.
- Zavolal jsem si s jedním šéfem firmy a druhý den s [Petrem](http://encukou.cz/), abychom probrali případný vznik nějakých materiálů na věci jako řadící algoritmy, složitost, apod.
- Zkusil jsem začít kódovat novou homepage JG v CSS, ale šlo mi to pomalu. Jednak roztříštěná pozornost, jednak polofunkční noťas. Taky si myslím, že se s tím moc patlám. Měl bych prostě do čtverečků nastřelit to hlavní, co chci sdělit, ať je to klidně hnusné, dát to ven, a až když uvidím, jestli to lidi chtějí, tak se s tím nějak víc vymalovávat. Jenže to je věčný boj u mě, donutit se [kolonizovat]({filename}/2016-12-18_kolonizatori-a-spravci-kolonii.md) a osekat vše nepodstatné, když je to potřeba.


## Memy od fanoušků

Jedno staré moudro praví, že než si něco člověk přeje, měl by se zamyslet nad tím, co by se mohlo stát, kdyby se to přání splnilo. Jinými slovy, neměl bych si přát něco, co si nejsem opravdu jistý, jestli chci, aby se opravdu stalo. No, přál jsem si memy, takže tady jsou. Tento týden jsou od různých autorů, kterým srdečně děkuji 😀 Kromě startupisty biohackera si teď připadám i jako influencer přes kávové mlýnky.

![Mem 10]({static}/images/mem10.jpg)
Zdroj: [Twitter](https://twitter.com/honzajavorek/status/1335932113057624064?s=21)

![Mem 11]({static}/images/mem11.png)

![Mem 12]({static}/images/mem12.jpg)

![Mem 13]({static}/images/mem13.jpg)


## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Windows 10 Virtualized on M1 Macs Is Almost Twice as Fast as It Is Running Natively on Surface Pro X](https://getpocket.com/redirect?&url=https%3A%2F%2Fdaringfireball.net%2Flinked%2F2020%2F12%2F02%2Fwindows-10-on-m1-macs&h=f5ca9eed37196c6a840680e172e7fc85cf74876e5acf7256fbfe0460f8aedb8c)<br>Zajímavé
- [Jak finská premiérka zažehla debatu o dvojitých standardech v oblékání](https://getpocket.com/redirect?&url=http%3A%2F%2Fmarkething.cz%2Ffinsko-premierka-photoshoot&h=54d32f78c362caff91f25b8eb9f116be250a82b466e22e3b25a40d70a0ea5363)<br>Diskutovat o tom, co si kdo oblékl - proč ne? Framing je způsob politického marketingu a rozebírat by se měl. Ale pohoršovat se, jestli někdo někde odhalil rameno nebo zda je něco dost formální? Na tohle už jsem asi moc mladý 🙄
- [Jakub Patočka : Nebyly žádné čtyři otravy Bečvy. Byla jedna katastrofa a teď jedna smrt](https://getpocket.com/redirect?&url=https%3A%2F%2Ft.co%2FbJBvkFFdPC%3Fssr%3Dtrue&h=778b623944112ca805168e26e517a9cd9087fbef244241e73fa1a7c3d9398de3)<br>“„Už počtvrté byla během letošního podzimu otrávena řeka Bečva.“ Ne, nic takového se nestalo. To jen ministr Brabec bezmezně touží po tom, abychom si to mysleli.”
- [APINauts 2020 - API & Byznys (Keynote)](https://getpocket.com/redirect?&url=https%3A%2F%2Ft.co%2FLu5WNm8rPP%3Fssr%3Dtrue&h=6e64898c2ceb88d1a70cdef9b49b964f5f3cf0441d5160d41ab9fa4e035073f2)<br>Zajímavé rozhovory, bavilo mě to.
- [Fenomén Lidl: Z diskontního outsidera k lovebrandu tisíců Čechů](https://getpocket.com/redirect?&url=http%3A%2F%2Fmarkething.cz%2Flidl-lovebrand&h=7f5bd52ae1a44062cf778ba782222cd724e6b6c1f9fd11cbf04697ddd5b0cf01)<br>Průlet marketingem Lidlu
- [Potřebujeme ty nejlepší lidi. O mýtu meritokracie a jeho škodlivosti](https://getpocket.com/redirect?&url=https%3A%2F%2Fwww.heroine.cz%2Fspolecnost%2F3682-potrebujeme-ty-nejlepsi-lidi-o-mytu-meritokracie-a-jeho-skodlivosti&h=3ba27bf00432a73510dad79157bc630e41e8a7630412edb2ec8ac69f92068d25)<br>“Odrážejí výsledky přijímaček skutečně talent a studijní dispozice dětí? Nebo spíše vypovídají o tom, kdo má rodiče, kteří zajistí dostatečnou přípravu, budou u ní asistovat a zaplatí doučování?”
- [Why I am Bearish on Substack](https://getpocket.com/redirect?&url=https%3A%2F%2Fscholars-stage.blogspot.com%2F2020%2F11%2Fwhy-i-am-bearish-on-substack.html&h=03a06e666b32fb5853d0cc0f11ac5cb0890912240e3c1da78f6a10f6a188888e)<br>“In a world where most content exists behind paywalls and is distributed through private channels, neither the high tempo conversations driven by twitter virality nor the blogophere's slower cycle of post and response will be possible.”
- [Health Check: why do I get a headache when I haven’t had my coffee?](https://getpocket.com/redirect?&url=https%3A%2F%2Ftheconversation.com%2Fhealth-check-why-do-i-get-a-headache-when-i-havent-had-my-coffee-100163&h=4358b78da924f5efc40f7924d4c0b6fcfe0b6e7eb80856d560df42c7c07f1400)<br>Vysvětluje moje úterý a středu
- [Nesprávná abstrakce](https://getpocket.com/redirect?&url=https%3A%2F%2Ft.co%2FMMTAmmYQPn%3Fssr%3Dtrue&h=611927fb27537ac25496734525952524b6ae95394f9209f58607e1c9f44c4aa9)<br>Toto bych si přál vědět dříve a umět prosazovat důsledněji
- [How to Buy Gifts That People Actually Want](https://getpocket.com/redirect?&url=https%3A%2F%2Fwww.willpatrick.co.uk%2Farticles%2Fhow-to-buy-gifts-that-people-actually-want&h=8cacf8c1908ede22c3252bf25706c45bc93418a9b0649878b002cd19f278a394)<br>Článek o tom, jak darovat dárky, které nebudou “crap” 😀 Super. Nechce to někdo přeložit do češtiny? A distribuovat napříč zemí, v tisku i vysílání?
- [Intel’s Disruption is Now Complete](https://getpocket.com/redirect?&url=https%3A%2F%2Fjamesallworth.medium.com%2Fintels-disruption-is-now-complete-d4fa771f0f2c&h=7a9892dca6c89a2a97ffa8e25e249bab008ec2eef65ca4f166e68f9b307669b7)<br>Jak Intel skončí na tomtéž, s čím na začátku vyhrál trh

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
