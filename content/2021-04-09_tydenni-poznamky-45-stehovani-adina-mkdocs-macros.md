Title: Týdenní poznámky #45: Stěhování, Adina, MkDocs Macros
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (5.4. — 9.4.) a tak [stejně jako minule]({filename}/2021-04-02_tydenni-poznamky-44-prednaska-s-ladou-prskavcem.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [klub podporovatelů](https://junior.guru/club/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)

O víkendu jsme se stěhovali a to poznamenalo tak nějak všechno, co jsem dělal nebo nedělal potom. A rozhodně ještě není hotovo, spousta krabic stále čeká na rozbalení a backlog osobních úkolů se mi rozrostl o nejrůznější úpravy, opravy, uklízení a předávání starého bytu, změnu trvalého pobytu, atd.


## Telefonní ústředna

- Volali jsme si s [Adinou Foxovou](https://twitter.com/honzajavorek/status/1379773713990701065). Domluvili jsme detaily kolem její úterní přednášky v klubu. Odhalila mi plány na super nejlepší projekt, který do budoucna připravuje a já se vůbec nemůžu dočkat, až to spustí.
- Volali jsme si s [Terezou Vaňkovou](https://www.czechcrunch.cz/2021/03/programovani-ji-okouzlilo-tereza-vankova-ted-v-reactgirls-pomaha-dalsim-zenam-v-it-a-sama-to-dotahla-az-do-avastu/) a bavili se o tom, jak pracovat s dobrovolníky a komunitou, s čímž [mám nějaké zkušenosti z Python komunity](https://speakerdeck.com/honzajavorek/12-lessons-learned-from-9-years-of-community-work). Držím jí s [ReactGirls](https://reactgirls.com/) palce.
- Měl jsem hovor s šéfkou místní pobočky vzdělávací agentury XYZ. Možná domluvíme nějakou spolupráci.
- Kývl jsem na dobrovolnou přednášku pro skupinku studentů z programu [Podnikni to!](https://podniknito.cz/), kde jsem mluvil o své cestě podnikáním (která začala v roce 2007 a moje angažmá v Apiary vlastně bylo pouze malou pauzou v kontextu mé kariéry, kdy jsem neměl aktivní ŽL). Protože to bylo na konci dne plného jiných callů, nějak jsem se nestihl připravit a přednášku jsem vytvořil během hodiny přesně před jejím začátkem. Jsou z toho [slajdy](https://speakerdeck.com/honzajavorek/zalozeno-2007), ale nevím, nakolik jsou zajímavé. Rozhodně to není nějak skvěle vypointované nebo graficky ohromující. Bylo to ale hodně upřímné a všichni se pak shodli na tom, že i užitečné a motivující a fajn :) Tak snad jo, snad to k něčemu bylo!


## Spolupráce se vzdělávacími agenturami

Jsem už v kontaktu se dvěma vzdělávacími agenturami (v těchto poznámkách zatím kódované jako ABC a XYZ), které chtějí navázat nějakou spolupráci s klubem. Chci, aby klub a celé JG zachovávaly nezávislý status, takže nehodlám žádné kurzy přímo doporučovat. Ani nemůžu, neprošel jsem jimi, nedokážu posoudit jejich kvalitu. Mohu lidem vysvětlit [rozdíl mezi kurzem a bootcampem](https://www.facebook.com/groups/1806114342948040/permalink/3581897008703089/?comment_id=3582808101945313), ale to je tak vše. Chci být průvodce, navigátor, advokát juniorů, prostředník, třeba i <em>influencer</em>, až zjistím co to je. Takže musím své aktivity kolem agentur s kurzy vyvažovat a je to tenký led. Lidi by neměli mít záminku zpochybňovat mou nezávislost nebo mít pocit, že klub slouží některé z agentur.

Způsob, jakým na to chci jít, je ten, že s agenturami mohu navázat partnerství ve věcech, kde to s nezávislostí nekoliduje. Jedna taková věc je, že mohou ke nabídce pro své studenty přidat nabídku toho, že v rámci kurzovného student dostane i tři měsíce v mém klubu, aby si snadněji našel práci, udržel si motivaci, zapojil se do nějaké komunity, měl s kým konzultovat pohovory, atd. Takže jakmile někdo absolvuje kurz v XYZ, pokračuje u mě v klubu. Agentura může nabízet službu navíc a má méně práce s kariérním poradenstvím. Já dostanu tříměsíční členství proplaceno a ještě existuje naděje, že když se člověku bude v klubu líbit, začne si to pak platit sám a bude pokračovat.

Další způsob, jak můžu spolupracovat, je přednášet „na půdě“ agentur, tvořit s nimi obsah jako články, rozhovory, videa, podcasty. Ale musí to být vyvážené, protože jakmile to začnu dělat příliš intenzivně pro jednu agenturu, další dají ruce pryč. Naopak si musím takových věcí domluvit na co nejvíc stran, aby bylo jasné, že k takové spolupráci má přístup kterákoliv z agentur. A musím si dávat pozor, aby bylo z obsahu jasné, že agenturu nedoporučuji, ale jen svými „moudry“ doplňuji jejich obsah o něco svého.

Pokud si to tady čte někdo z organizace, kterou živí kurzy, a chcete být mezi prvními u vzniku impéria junior.guru, ozvěte se mi. Bude to stát nějaké peníze, ale podpoříte vznik veřejných materiálů pro juniory, které pak sami můžete používat a nemusíte se opakovat jako kolovrátek, až jim budete radit, jak si najít práci. Taky budete mít přístup do klubu, kde se o ně postaráme a k té první práci je v řádu měsíců dovedeme a namotivujeme, zatímco vy můžete v klidu dělat to, co umíte nejlíp - učit programování :)


## Postup s MkDocs

Pár hodin času jsem si nakonec našel i na programování, a to konkrétně využití [MkDocs Macros](https://github.com/fralau/mkdocs_macros_plugin) pluginu k tomu, abych mohl Jinja2 a obecně různé HTML komponenty použít i přímo v rámci Markdownu. (Ano, vím, že existuje [MDX](https://mdxjs.com/), ale to je pro děcka.)

Zajímavé zjištění bylo, že těmi [MkDocs Macros](https://github.com/fralau/mkdocs_macros_plugin) mohu kompletně nahradit ty [MkDocs Simple Hooks](https://github.com/aklajnert/mkdocs-simple-hooks), kde jsem posílal Pull Request na opravu toho, jak se tam importují moduly :D Ale tak aspoň jsem udělal svět lepším a voňavějším. V rámci stejné strategie jsem pokračoval i tady. Opravoval jsem [rozbité odkazy](https://github.com/fralau/mkdocs_macros_plugin/issues/71) a jiné drobnosti v dokumentaci pluginu.

Na čem jsem minule skončil bylo, že jsem potřeboval způsob, jak si Pythonem nastavit proměnnou a číst ji jak v Markdown obsahu stránky, tak v šabloně. Na to jsem založil [issue](https://github.com/fralau/mkdocs_macros_plugin/issues/75). Autor mi poradil, ale nefungovalo mi to, no nakonec jsem na to udělal celé [minimal sample repo](https://github.com/honzajavorek/mkdocs-macros-playground), aby se mi do toho nemotala žádná komplexita z JG, a tam jsem vše odladil a odzkoušel a víceméně zdokumentoval v tom původním issue. No a hlavně jsem zjistil jak to dělat a jak to všechno vyřešit a postavit.

Takže pak jsem hned použil své první HTML v Makrdownu pomocí MkDocs Macros a díky tomu je nadpis na [této strašlivé stránce](https://junior.guru/tos/) o 1 % hezčí :D Ale důležité je něco jiného, a to fakt, že teď už můžu používat komponenty a HTML a Jinja2 v obsahu jinak Markdownových stránek, a toto mi zřejmě už umožňuje úplně vše, co na JG potřebuji. Další krok je, že pomocí tohoto způsobu zkusím vytvořit zcela nové stránky, landing pages pro určitá klíčová slova, které budou lidi posílat do klubu z vyhledávačů. To bude asi teprve pořádná zatěžkávací zkouška.


## Další poznámky

- Po domluvě s Adinou jsem připravil upoutávku k přednášce a nasdílel ji na sociální sítě.
- Velikonoční volno jsem plně využil ke stěhování a související činnosti, takže v úterý jsem otevřel mail a bylo tam asi 50 věcí k řešení. Úklidem inboxu jsem strávil podstatnou část začátku týdne. Taky jsem se pověnoval klubu a všem sociálním sítím.
- Díky kamarádům jsem narazil na super týpka jménem [Marc Rebillet](https://www.youtube.com/watch?app=desktop&v=3vBwRfQbXkg), který dělá skvělou živou hudbu. V tom lepším případě bývá v županu.
- Na [docs.pyvec.org](https://docs.pyvec.org) se rozbily nějaké odkazy, tak jsem to debugoval a opravoval.
- Narazil jsem na web [Designui](https://www.designui.cz/) a pročítal si všechny články, které tam vyšly. Líbilo se mi to a všiml jsem si, že jsou tam i pracovní nabídky, tak jsem si autora přidal na LinkedIn a pokecali jsme o tom, jaké to je zkoušet tvořit něco jako projekt/produkt v jednom člověku. Hurá, konečně nějaká trochu spřízněná duše s podobným cílem.
- Kamarád řešil jednu pracovní nabídku a následně i pohovor, tak jsme si volali a probírali to.
- Během 7 dní od 3.4. do 9.4. jsem se hýbal 0 hodin a zdolal při tom 0 kilometrů. Ehm. Vynášení krabic do schodů Strava nepočítá. No, nebudu se vymlouvat, proběhnout nebo projít jsem se jít mohl. Snad to trochu doženu přes víkend.
- Po emailech pokračujeme v domlouvání spolupráce s agenturou ABC, s níž už jsem si volal dřív. Některé věci jsme už i domluvili, některé jsou zatím v přípravě.
- Po emailech pokračujeme v domlouvání spolupráce i s agenturou XYZ. Nadhodil jsem nabídku a odpovídal na doplňující dotazy.
- Napsal mi tatík od synka, který si rozjíždí a administruje svůj vlastní Minecraft server, zda by pro ně mělo smysl přidat se do klubu. Probral jsem to s bráchou, jakožto tátou od synka, který si rozjíždí a administruje svůj vlastní Minecraft server, a došel jsem k závěru, že jim doporučím to zkusit. Podle všeho ty problémy, na které teenager při takové činnosti narazí, nejsou moc specifické pro samotný Minecraft, ale týkají se serveru, Javy, programování. V klubu jsou dva týdny zdarma, tak proč to nezkusit. Akorát pokud to smysl dávat bude, bylo by fajn sehnat takových víc. Už jen proto, aby tam kluk nebyl mezi samými dospěláky. Neřešíte někdo podobnou věc? :)
- Dostal jsem od [Štěpána Bechynského](https://twitter.com/stepanb) předpřipravenou kapitolu do příručky o různých SW certifikcích, což je super! Samozřejmě si to budu muset projít, zkonzultovat, promyslet, zpracovat vlastními slovy. Nevím, kdy se k tomu dostanu, ale pokud o certifikacích něco víte, klidně se mi ozvěte, rád si v tom mezitím udělám pořádek aspoň v hlavě. Každopádně jsem rád, že mám zase o téma víc, které se dá časem do příručky zpracovat.
- Poprosil jsem kamarádku původně ze Slovenska, jestli by neprošla citáty od yablka, které mám na JG, a neopravila mi chyby v přepisu. Korekturu mi udělala a na webu už mám vše opravené.
- Při tom, jak jsme minule s kamarádem Mílou vymýšleli to ML (viz minulé poznámky), jsem udělal narychlo úpravu v robotovi na stahování a třídění pracovních nabídek, aby se snadněji pracovalo s těmi daty. Bohužel jsem při tom vytvořil chybu, která zabraňovala tomu, aby se vyřazené nabídky logovaly. Navenek robot fungoval, takže pohoda, ale pod kapotou to bublalo a syčelo a tekl olej na zem. Stěhoval jsem se a tak trvalo týden, než jsem to opravil.
- Prošel jsem Mílův Pull Request s prvními záblesky vyhodnocování nabídek práce pomocí ML.
- [Přidal jsem na web](https://junior.guru/motivation/#stories) motivační blog Pavla, který odešel z bankovnictví, rekvalifikoval se a po intenzivním studiu si našel práci jako programátor. A to ne v Praze nebo Brně, ale v Olomouci. Ještě vyměníme fotku za lepší, ale na jeho blog [itnoob.cz](https://itnoob.cz/) už se návštěvníci JG prokliknou.
- [Ptal jsem se](https://github.com/czechitas/da-data-jakpsatsql/issues/38), jestli lze české Open Source materiály na SQL, které jsem našel, použít pro samouky. Vypadá to, že zatím (?) ne.
- Přidal jsem do ohlasů na příručku jeden citát z Instagramu: „S programováním sice nemám zkušenosti, ale od března jsem se začala učit CSS/HTML a tvořit weby. Příručku, díky přihlášení do newsletteru, jsem mohla přečist už před začátkem září. A sfoukla jsem ji celou na jeden zátah. Je to velice praktický a univerzální návod, ve kterém inspirace a rady najde nejen budoucí programátor. Díky za Tvou práci! :)“
- Přidal jsem do ohlasů na klub jeden citát od kamaráda Jakuba: „Ty diskuse jsou úžasné. Když to lidi zaplatí, tak je to úplně jiné. Extrémně kultivované, srozumitelné, každý příspěvek dává smysl.“
- Zdá se, že nový copywriting na úvodní stránce JG funguje, někomu to přišlo natolik chytlavé, že to [cituje ve tweetu](https://twitter.com/jandolezal/status/1380042831549583362) :)


## Co plánuji

Tři věci, které bych chtěl zvládnout udělat příště:

1.
2.
3.


## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Hledání práce](https://getpocket.com/redirect?&url=https%3A%2F%2Fitnoob.cz%2Fweekly%2Fhledani-prace%2F&h=c26ed06c1557cda3b20efc827d2eda3dcbfa64072e99ea7cd5c5aa8134a6f7be)<br>„IT noob“ Pavel si v Olomouci našel svou první práci v IT! I díky junior.guru. Můžete ho sledovat na jeho blogu.
- [Stallman isn't great, but not the devil](https://getpocket.com/redirect?&url=https%3A%2F%2Fwww.arp242.net%2Frms.html&h=27484342a4d332f846cbf29d67e4f3865a8eb7f5872659ad582d7be3f2eef9d9)<br>Diskutujme!
- [Zdeněk Svěrák jako moderní buditel mýtického češství aneb Panu učiteli s láskou – Simindr.cz](https://getpocket.com/redirect?&url=https%3A%2F%2Fwww.simindr.cz%2Fzdenek-sverak-jako-moderni-buditel-mytickeho-cesstvi-aneb-panu-uciteli-s-laskou%2F&h=8aa7fd295d5d154382d756381b2993cade3c55d0c66e67d513cffb88fb693ed0)<br>Óda na Svěráka
- [Public Intellectuals Have Short Shelf Lives—But Why?](https://getpocket.com/redirect?&url=https%3A%2F%2Fscholars-stage.blogspot.com%2F2020%2F01%2Fwhy-public-intellectuals-have-short.html&h=688db8f2c4b1980bfe17b9c939c849a9b9049aa8d5cdf7b7f1ea794a462ad2ef)<br>Kdy je intelektuál za zenitem a proč?
- [Don’t Sell Your Soul](https://getpocket.com/redirect?&url=https%3A%2F%2Fputanumonit.com%2F2021%2F03%2F11%2Fdont-sell-your-soul%2F&h=a4d737c59879de32a652ed1a484e4f0134a0b92e2143951859feb958d7a07a82)<br>Zajímavé mentální cvičení na téma „proč neprodávat svou duši, i když si myslíte, že duše neexistují”
- [The Fantasy Of Political Intimacy](https://getpocket.com/redirect?&url=https%3A%2F%2Fwww.noemamag.com%2Fthe-fantasy-of-political-intimacy%2F&h=9372ab7140137e55da3419bc26f48018dc76a97ff1f52685dca665561bb451ea)<br>Liberální autorka na svých diskuzích s konzervativní matkou ilustruje, že představa, že spolu rozdělená společnost začne mluvit skrze intimnější vztahy a dojde k většímu porozumění, je spíše iluze. Zkoumá, co za našimi přesvědčeními je a na co bychom se měli soustředit spíš, místo snění o utopii, že k sobě jednou najdeme cestu, obejmeme se a bude dobře.
- [Trapped Priors As A Basic Problem Of Rationality](https://getpocket.com/redirect?&url=https%3A%2F%2Fastralcodexten.substack.com%2Fp%2Ftrapped-priors-as-a-basic-problem&h=d03a6e26f1563ae7cb9b9cb78fba2d2d75bea7cbb70591ce57b2e39751c07a37)<br>Jsou zaujaté politické názory postaveny na stejném konceptu jako následky lidských traumat?
- [How To Estimate Software Development Time](https://getpocket.com/redirect?&url=https%3A%2F%2Fwww.youtube.com%2Fwatch%3Fv%3Dv21jg8wb1eU&h=3b1f3910d3d92b1432df09a62ab35e4b30657946edc977f4b4b50cc7ae494f3d)<br>Jak dělat odhady?
- [Esej Daniela Prokopa: Proč Východ prohrává s covidem](https://getpocket.com/redirect?&url=https%3A%2F%2Fwww.novinky.cz%2Fkultura%2Fsalon%2Fclanek%2Fesej-daniela-prokopa-proc-vychod-prohrava-s-covidem-40354453&h=83d2b02d89394c5d46450309c96166af9fe189703a04c573dd66126616c42386)
- [Was Slovak-Hungarian dual citizenship the catalyst for Igor Matovič’s downfall?](https://getpocket.com/redirect?&url=https%3A%2F%2Fhungarianspectrum.org%2F2021%2F04%2F03%2Fwas-slovak-hungarian-dual-citizenship-the-catalyst-for-igor-matovics-downfall%2F&h=4618f53821d916e7f65b34c62d0b066b82d7fbf5684d0c8d0578b0d6d092333d)<br>Zajímavý pohled na slovenskou vládní krizi.
- [Interview With Ewa Jodlowska, PSF Executive Director](https://getpocket.com/redirect?&url=https%3A%2F%2Fvuyisile.com%2Finterview-with-ewa-jodlowska-psf-executive-director%2F&h=be668b784d4dc60e0a4bb3edb7709bb0c28b50f1ebe27cc15f6ad85f12799b2b)<br>Milý rozhovor s Ewou Jodlowskou o Python Software Foundation, o tom, jak se stát členem, atd.
- [Víc orgasmů, pláče i volného času. Proč se vyplatí randit s feministkou](https://getpocket.com/redirect?&url=https%3A%2F%2Fwww.idnes.cz%2Fonadnes%2Fvztahy%2Ffeminismus-feministky-rovnopravnost-vztahy-randeni.A210324_184857_ona-vztahy_vlc&h=40f529f3b1cd26eb3c6725d09cdf4f7b8edc2d89b7e9037e164fdeb41013c0f8)<br>:)

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
