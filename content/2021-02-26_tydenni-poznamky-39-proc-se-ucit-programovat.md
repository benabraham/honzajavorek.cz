Title: Týdenní poznámky #39: Proč se učit programovat?
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (22.2. — 26.2.) a tak [stejně jako minule]({filename}/2021-02-19_tydenni-poznamky-38-klub-zacina-vydelavat.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [klub podporovatelů](https://junior.guru/club/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)

Stejně jako minule se pokusím poznámky sepsat aspoň za hodinu. (Nakonec ještě za míň! Super.)


## Nová stránka

Z několika předchozích týdenních poznámek šlo možná zachytit, že jsem do konce února slíbil napsat článek pro [Kariérko.cz](https://karierko.cz/) a že jsem to trochu prokrastinoval. Poslední týden v únoru jsem se rozhodl, že budu prokrastinovat přidáním celé nové stránky na JG. Důvody:

1. Obsah stránky by se měl významně překrývat s obsahem článku.
2. Na nové úvodní stránce JG, kterou plánuji, nejspíš už nebude místo pro [příběhy](https://junior.guru/#stories) a bylo by lepší, kdybych je mohl dát někam jinam a z úvodní stránky na ně případně jen odkázat.

**Bod číslo jedna** se splnil nádherně. Stránku jsem sice psal několik dní, ale díky tomu jsem během dneška onen věčně prokrastinovaný článek zhotovil za pár hodin a bez velkého odsouvání. Měl jsem totiž už jasnou představu, co tam chci dát a mohl jsem recyklovat myšlenky, které jsem si týden skládal v hlavě.

**Bod číslo dvě** se zatím moc nesplnil. Příběhy jsem [oštítkoval podle různých témat](https://github.com/honzajavorek/junior.guru/blob/master/juniorguru/data/stories.yml), abych je mohl podle štítků vypisovat přímo v kontextu jednotlivých odstavců nové stránky. To se mi dost líbí. Místo, kde by se ale příběhy vypisovaly všechny a kam by se přesunuly z úvodní stránky, zatím nevzniklo.

Nová stránka navazuje na odstavce, které byly dřív přímo na stránce [/learn/](https://junior.guru/learn/). Tyto odstavce jsem tvořil jako jedny z úplně prvních, když jsem zakládal JG. Byly založené na [mé dávné prezentaci](https://honzajavorek.github.io/jak-se-naucit-programovat/jak-se-naucit-programovat/) pro brněnské ([archivní video](https://www.youtube.com/watch?v=B8DYsKDz63Y)) a později myslím i ostravské Pyvo. Bylo v rámci možností krátké a stručné, ale dnes to vidím spíš tak, že to bylo zkratkovité a víc textu si to prostě zasloužilo. Spojil jsem to s myšlenkami, které jsem už dřív formuloval do [článku pro Hospodářky](https://nazory.ihned.cz/c7-66842510-ofofc-cf514314230baa8) a s dalšími svými poznámkami. Zpracoval jsem v krátkých kapitolách i „No Code“, Excel, [programování pro děti](https://junior.guru/motivation/#kids) nebo programování CNC, aby byl jasnější kontext JG a lidé, kteří hledají možná trochu něco jiného, aby to našli. Jsem rád, že i po všech těchto úpravách se mi povedlo v textu zachovat slovo penis, které vím, že lidi vždy hned zaujalo, hlavně novináře. Psaní a úpravy těchto textů mi zabralo drtivou většinu tohoto týdne.


## Další poznámky

- Koukal jsem na [yablkovo nové video](https://www.youtube.com/watch?v=3-wsqhCK-wU), kde několikrát zmiňuje JG. [Láska!](https://twitter.com/honzajavorek/status/1365023949176909833) Napadlo mě, že slovenské nabídky práce napsané v angličtině bych vlastně mohl do JG přidat snadno. Naprogramovat podporu pro slovenčinu do mého filtrovacího robota je hodně práce, ale angličtinu už dávno umí, tak lepší než nic. Taky bych chtěl yablkova videa dát konečně na vhodná místa příručky, to už plánuju dlouho.
- Dělal jsem kamarádovi Mílovi review [článku o pohovorech v IT](https://milavotradovec.cz/blog/pairing-makes-better-interviews-than-leetcode/). Téma se mi líbilo a přišlo mi hezky zpracované, takže jsem jej vyhajpoval, že bude mít určitě úspěch na HackerNews. Dostalo to [tři hlasy](https://news.ycombinator.com/item?id=26238905). Nepomohl ani vzhled jeho blogu, který nápadně připomíná [Daring Fireball](https://daringfireball.net/). Příště zkusíme titulek "I didn't buy Apple Silicon".
- Začal jsem na sociální sítě dávat první ohlasy lidí na klub (viz předešlé poznámky). Vytvořil jsem si v Keynote čtvercové slajdy, na kterých jsou citáty lidí a dole je zcela nevkusně vycentrovaný žlutý pruh s kuřetem a URL na klub. Pro každý výrok mám jeden slajd a pak to dávám exportovat do PNG obrázků. Z toho designu mi trochu krvácí oči, ale nechtěl jsem tomu zatím věnovat víc času.
- Do podmenu příručky jsem vrátil čísla 1 2 3, která kvůli změnám v minulém týdnu zmizela. Nová stránka pak dostala číslo 0, na což mi investorka řekla, že je to takové hezky programátorské :)
- Jedna personálka se mi ozvala, jestli spolu něco nevymyslíme. Tak jsem si s nimi psal a vymýšlím, co vymyslíme.
- Psal jsem si s Vladlenou a vyzvídal, jak získala práci. Napsala totiž na Facebook „Díky junior.guru klubu jsem si za dva týdny sehnala práci ;) Děkuji!“ Z takovýchto úspěchů mám hroznou radost a dává mi to víru, že to co dělám, dává fakt smysl <3
- Přidal jsem [svého bývalého kolegu z Apiary](https://www.podnikatel.cz/clanky/na-kvetinove-farme-vsazeji-na-cerstvost-a-lokalnost-jak-jejich-byznys-funguje/) do [příběhů](https://junior.guru/#stories).
- Napsal jsem do Romea, že pokud by věděli o někom, komu by můj klub pomohl, tak ať dají vědět a domluvíme se.
- Sem tam jsem mrknul na Slack [Česko.Digital](https://cesko.digital/) jak se to má s pozicemi nebo s článkem (viz předešlé poznámky). S článkem se to vyvíjí dobře, nejspíš opravdu vyjde u nich na blogu!
- Poslal jsem dnes [únorový newsletter](https://us3.campaign-archive.com/?u=7d3f89ef9b2ed953ddf4ff5f6&id=0084d29320), tentokrát dokonce už v únoru :D


## Co plánuji

Tři věci, které bych chtěl zvládnout udělat příště:

1. Komunikovat s firmami. Připomenout se těm, se kterými jsem si psal dřív a nemám odezvu.
2. Doladit sekci [Co budeš potřebovat?](https://junior.guru/learn/#requirements) (Chystám se to trochu překopat. Mírně asi vykradu i Petrovy požadavky na kurz: [text](https://naucse.python.cz/2021/online-jaro/adm/intro/), [video](https://www.youtube.com/watch?v=so10Ud-YlKE&feature=youtu.be)).
3. Pokračovat v marketingu, rozhýbávání klubu a přemýšlení nad novou úvodní stránkou JG.


## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

-   [Why did I leave Google or, why did I stay so long?](https://getpocket.com/redirect?&url=https%3A%2F%2Fpaygo.media%2Fp%2F25171&h=85b48e246dc5db7b3616c69ac2d9f5b5d703cb704498adcd191ba00fea0ad29a)<br>Až příliš podobné tomu, co jsme prožili po akvizici Apiary :)
-   [PES není robot, nefunguje automaticky. Teď potřebujeme stupeň šest, říká jeho spoluautorka](https://getpocket.com/redirect?&url=https%3A%2F%2Fwww.irozhlas.cz%2Fzpravy-domov%2Fpes-struktura-ukazatele-nakazeni-komunitni-sireni-lenka-pribylova_2102200630_jab&h=b4a2de4a60beb0d40bfaf415c7d84a6dfc2e4fcfe75a93533d2fdc8fdebd5c6c)<br>“Přitom epidemii my lidé řídíme, my hrajeme ten zápas. A pro virus jsme jen substrát. Když mu vezmeme žrádlo, vymře.”
-   [Investor Brůna: Pražáci berou hory útokem, skupují nemovitosti a místní nemají šanci](https://getpocket.com/redirect?&url=https%3A%2F%2Fhlidacipes.org%2Finvestor-bruna-prazaci-berou-hory-utokem-skupuji-nemovitosti-a-mistni-nemaji-sanci%2F&h=4b8f150e7fd3f4c31abe63d4d1ab746c0b17d3f9b63fd574be383a3e8ca0a625)
-   [TFW NO GF. Zoufalí mladí muži chtějí něco cítit](https://getpocket.com/redirect?&url=https%3A%2F%2Ffinmag.penize.cz%2Fkaleidoskop%2F424632-tfw-no-gf-zoufali-mladi-muzi-chteji-neco-citit&h=583482ed5bf114407b2ed2a147b60a4038d4c5c8a11428bb8f2c0880879ac85e)<br>Monstrózní intelektuální rozbor směřování současného světa, který začne u incelů a přes memy a literaturu se dopracuje až ke ztrátě dějinnosti. Ze všeho nejvíc je to asi "k zamyšlení".

    "Utíkáme proto z vlastního vědomí do strnulého bezčasí, ve kterém čas, prostor i sociální identitu pohlcuje mechanický rytmus stroje. Stačí, abychom sjížděli timeliny či pasivně pročítali fóra s naivní a paradoxní vírou, že nás něco z naší strnulosti a úzkosti vytrhne."

    "Kultura písma je lineární, kauzální, pokroková – každá věta navazuje na předchozí, míří dopředu. Kultura obrazů a algoritmů tak nefunguje, události pro ni nejsou vyústěním kauzality, ale důvodem k produkci obrazů."

-   [Masová média jsou mrtvá, ať žije nová masa](https://getpocket.com/redirect?&url=https%3A%2F%2Fwww.mediar.cz%2Fmasova-media-jsou-mrtva-at-zije-nova-masa%2F&h=4500b9ac14cc49a0163da71fe1e1a3e7f9d63be4198300fd36d132c1c5d26bd7)<br>O překonání klasických médií a českém hobitím rebelském nacionalismu "národu proti státu". "Propojení do velkého memu zvaného národ se zdá být nemožné."
-   [Facebook: Jan Kulveit](https://getpocket.com/redirect?&url=https%3A%2F%2Fwww.facebook.com%2Fkulveit%2Fposts%2F10157508084405108&h=377037878e58a3da8b206e6732b5b999a55a569969b64e4094b37cebf50cb968)<br>Jan Kulveit na svém FB vysvětluje "epistemickou krizi", tedy ztráta schopnosti významné části společnosti mít sdílenou představu o realitě, která by tu realitu nějak zhruba správně odrážela.
-   [Pairing makes better interviews than leetcode](https://getpocket.com/redirect?&url=https%3A%2F%2Fmilavotradovec.cz%2Fblog%2Fpairing-makes-better-interviews-than-leetcode%2F&h=003c2b38de906d3f724f78dd8516c1ff6048e8c8feb762904226a6cca8648d37)<br>Článek o tom, jak lze pohovory dělat jinak a lépe.
-   [Apple Is the $2.3 Trillion Fortress That Tim Cook Built](https://getpocket.com/redirect?&url=https%3A%2F%2Fwww.bloomberg.com%2Fnews%2Ffeatures%2F2021-02-09%2Fthis-is-how-tim-cook-transformed-apple-aapl-after-steve-jobs&h=2a8f65f3b0b692cdf80d7c64f1a1a175caf02959c0edc42c965b0466a971d162)<br>Jak Tim Cook s ledovým klidem řídí Apple přes všechny nepřízně osudu, trikem si obtočil Trumpa kolem prstu a zvládá obchodní válku USA s Čínou i přesto, že je na Číně absolutně závislý.
-   [Nedevalvujme šavlozubého tygra: nadužívání slov dezinformace, fake news, hoax, mýtus, …](https://getpocket.com/redirect?&url=http%3A%2F%2Fmarkething.cz%2Fdezinformace-hoax-mytus&h=4da919d54fa324576eb3f5c79cecf6d55f72776b590d310c8bf2b32fb726332b)<br>Zorientujte se v pojmech. Mylná informace není nutně dezinformace.
-   [The Fraudulent Universalism of Barack Obama ❧ Current Affairs](https://getpocket.com/redirect?&url=https%3A%2F%2Fwww.currentaffairs.org%2F2020%2F12%2Fthe-fraudulent-universalism-of-barack-obama&h=9bca99306ceb3a9f015c273552bae93f73afb19e6610a476397f97fb30bbb7d3)<br>Dlouhá, ale velmi zajímavá kritika Obamy na základě jeho autobiografie.

    “It means that the richer you are the more crimes you are allowed to commit, because of your role in the economy.”

    “Obama’s post-presidency can resolve definitively the question of who he really is and what he wants, because the constraints that were on him as a president have been removed.”

-   [My experience as a Gazan girl getting into Silicon Valley companies](https://getpocket.com/redirect?&url=https%3A%2F%2Fdaliaawad28.medium.com%2Fmy-experience-as-a-gazan-girl-getting-into-silicon-valley-companies-488062d769a1&h=7d1d662c10f0f6467628651080e92d70348abda54473e81ba2934624b9e5f172)<br>Holka, která nemůže opustit pásmo Gazy, ale zvládla pohovor do Google.
-   [Python Developers Survey 2020 Results: Learn about the Community](https://getpocket.com/redirect?&url=http%3A%2F%2Ffeedproxy.google.com%2F%7Er%2FPythonSoftwareFoundationNews%2F%7E3%2Fv6DGTOxHRDQ%2Fpython-developers-survey-2020-results.html&h=68cee681cad66f64341d2b3f73cbcc64ec2f9dc6e53f0921a32a0054ad5bb671)<br>Výsledky každoroční ankety mezi uživateli jazyka Python.

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
